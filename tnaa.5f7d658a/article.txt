சபாநாயகருக்கு தேர்தல்கள் ஆணைக்குழு கடிதம்

உள்ளூராட்சி மன்ற தேர்தலுக்கான நிதியை பெற்றுக்கொடுக்குமாறு சபாநாயகருக்கு தேர்தல்கள் ஆணைக்குழுவின் தலைவர் நிமல் புஞ்சிஹேவா கடிதம் அனுப்பியுள்ளார்.

நிதி தொடர்பான அதிகாரம் பாராளுமன்றத்திடமே காணப்படுகின்றது என்றும் அதன் அடிப்படையில் உள்ராட்சிமன்றத் தேர்தலை நடத்துவதற்கான நிதியைப் பெற்றுக் கொள்வதற்கு தலையீடு செய்யுமாறு தேர்தல்கள் ஆணைக்குழு சபாநாயகரிடம் கோரிக்கை விடுத்துள்ளது.

இது தொடர்பில் சபாநாயகர் மஹிந்த யாப்பா அபேவர்தன தெரிவிக்கையில் , குறித்த கடிதம் தமக்கு கிடைத்துள்ளதாகவும் அதில் குறிப்பிடப்பட்டுள்ள விடயங்கள் தொடர்பில் கலந்துரையாடுவதற்கு தேவையான நடவடிக்கைகளை எடுப்பதாகவும் தெரிவித்துள்ளார். (a)